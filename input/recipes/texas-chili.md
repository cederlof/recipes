Title: Texas chili
Category: Middag
Description: chili, kött
---

**Ingredienser**

* 1 chilifrukt (spelar inte jättestor roll (tror jag), se ovan för mer info)
* 1 paket bacon (fet som fan helst)
* 4 grovhackade vitlöksklyftor
* 1 kg oxkött i tärningar, jag använde innanlår
* 0,25 dl mjöl
* 0,5 dl chilipulver
* 0,5 liter öl (jag använde min egen Ölfabriken Lilla Essingen Lager, ta någon du tycker om)
* 0,5 matsked spiskummin
* 0,5 matsked oregano
* 0,5 matsked socker
* 0,5 matsked salt
* Tålig gryta, jag använder en Le Creuset
* Stekpanna

**Så här gör du**

Börja med att mäta upp alla kryddor, hacka chili (ta bort fröhus och stjälk) och vitlök samt skära köttet i tärningar.

Skär bort det fetaste på baconet och hacka lite grovt, det magrare på baconet hackar du också.

Ta fram stekpannan och värm fett bacon så att du får stekfett, bryn sedan oxköttet i omgångar och oxkött i din emaljerade gryta. TIPS: Beroende på hur grottmännisko-eskt du vill ha det i köket så kan du köra med eller utan fläkt i detta stadie.

Stek också det magrare baconet och lägg i grytan.

Fräs hackad vitlök i stekpannan tills den blir mjuk och får färg, lägg sedan i grytan.

Blanda mjöl med kryddorna och häll i grytan, lägg på chilin.

Häll öl i grytan tills det täcker köttet och sedan kokar du upp.

När det kokat upp ställer du timern på tre, gärna fyra timmar och låter det koka utan att bränna vid (rör om i grytan ibland). Under tiden det kokar rekommenderar jag en film eller något annat som du gillar att göra. Jag lovar att du ungefär var femte minut kommer att vilja lyfta på locket till grytan och kolla på när det kokar sönder. Ta gärna bilder med Instagram under tiden så att dina polare kan följa ditt kok.

Förbered gärna guacamolen under tiden chilin kokar.

Duka fram allt du ska äta till chilin. Om du funderar på att göra egna tortillas så tycker jag du ska låta bli. Det är i stort sett omöjligt att få så tunna och fina tortillas som de du köper i affären. Värm i stället dina tortillas en och en i en jättehet, torr stekpanna för lite ”pimpning” av bröden.

Number of servings (yield): 8

Källa: <http://www.inthekitchen.se/recept-akta-texas-chili/>
Källa: Världens bästa chili <http://www.hornfeldt.se/chili>
