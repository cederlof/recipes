Title: Ungersk gulaschgryta
Category: Middag
Description: gulash, högrev, gryta
---

4 port ungersk köttgryta gulasch med högrev

Förberedelse: 20 min

Tillagning: 1 tim 30 min

Klart på: 1 tim 50 min

####Ingredienser

* 600 g nötkött av högrev eller fransyska
* 2 gula lökar
* 3 vitlöksklyftor
* 3 msk olivolja
* 2 paprikor, ex en röd och grön
* 1 dl tomatpuré
* 1 msk paprikapulver
* 1 tsk salt
* 1 lagerblad
* 1/2 tsk hel kummin
* 1 tsk mejram
* 1 tsk timjan
* 2 msk vetemjöl
* 4 dl vatten
* 2 potatisar, fasta

#### Gör så här

1. Skär högreven eller fransyskan i tärningar, ca 2x2 cm.
2. Skala och hacka lök och vitlök.
3. Skölj och rensa paprika och hacka den i bitar.
4. Värm en stekpanna och bryn köttet i omgångar i olivoljan i en stekpanna.
5. Lägg över köttet efter hand i en stor tjockbottnad gryta.
6. Stek lök och vitlök några minuter tills det fått färg tillsätt till grytan.
7. Stek paprikan några minuter och tillsätt till grytan.
8. Tillsätt tomatpuren och kryddorna och stek samt rör om i grytan i några minuter.
9. Tillsätt vetemjöl och rör runt.
10. Tillsätt vatten och rör runt.
11. Låt grytan stå och småkoka under lock i 1,5 timmar. Rör då och då. Spä ev. med mer vatten då och då så att grytan inte kokar torr och bränner.
12. Skala potatisen och tärna den 2x2 cm stora bitar. Tillsätt till gulaschen när 30 minuters koktid återstår.
13. Servera ungersk köttgryta med gott bröd, eller råris eller kokt potatis.
14. Inlagd gurka, syrade grönsaker, saltgurka och gräddfil passar också till köttgrytan.

Källa: <http://receptfavoriter.se/recept/ungersk-koettgryta-gulasch-med-hoegrev-eller-fransyska.html>
