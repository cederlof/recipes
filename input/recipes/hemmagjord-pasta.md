Title: Hemmagjord pasta
Category: Middag
Description: pasta
---

*4 portioner*

(Gjorde detta nu, och måste kavlas tunnare! Annars, mycket bra.) Var noga med att inte låta degen torka, slå in ordentligt i gladpack, och kavla inte allt på en gång.
Kan frysas färsk enl. Jamie Oliver.

####Ingredienser

* 300 gram mjöl 
* 3 stora ägg
* 2 msk olivolja
* salt

####Gör så här

1. Vispa ihop ägg och olivolja.
2. Blanda mjöl och salt. Placera i en hög på arbetsytan eller i en skål.
3. Gör en grop i mjölet och häll i äggblandningen.
4. Börja vispa i äggblandningen och vispa ner mjölet från sidorna allt eftersom tills allt är blandat.
5. Knåda degen väl på stor arbetsyta av trä eller marmor (alt gör degen i matberedare).
6. Tillsätt mer mjöl om så behövs tills degen är mjuk och smidig, men inte kladdig.
7. Låt degen vila **30 min** i en öppen plastpåse eller under handduk.
8. Fäst den manuella pastamaskinen så den står stadigt.
9. Ställ in maskinen och veva igenom degen. Följ instruktionen som hör till din pastamaskin.
10. Lägg de färdiga plattorna på en handduk..
11. Låt torka ca **10 min** om degen skall skäras. Täck över den om den skall fyllas.
12. Nu kan du skära och forma pastadegen antingen med hjälp av pastamaskinen eller med kniv och degsporre.
13. Lägg den färdigskurna pastan på mjölad handduk och låt dem torka högst **10 min** före kokning.

Källa: <http://www.tasteline.com/Koksknep/Mat/Gor-egen-pasta/>
