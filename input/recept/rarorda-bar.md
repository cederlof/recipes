Title: Rårörda bär
Category: Dessert
Description: bär, rårörda 
---
Rårörda bär tycker jag är supergott att ha som fyllning i tårtor och cupcakes och är dessutom väldigt lätt att göra. Marsanpulver har jag i så att fyllningen ska bli lite stabbigare då bären har en tendens att bli rätt vattniga/rinniga annars.

* 200 g valfria bär (hallon, jordgubbar, blåbär)
* 2 tsk marsanpulver
* ev lite socker

Mosa bären med en gaffel och tillsätt marsanpulvret (och ev socker). Fyll din tårta eller använd till annat bakverk/dessert (För att den ska bli stabbig så bör du ställa in bakverket/tårtan i kylen en stund nu).

Tips: Om du har frysta bär så börjar du med att koka upp dessa i en kastrull och sedan mosar och blandar med marsanpulvret. Dock blir de ju inte riktigt rårörda då.

Källa: <http://sockerrus.se/recept/recept-rarorda-bar/>