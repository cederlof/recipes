Title: Vila och vika Enkla ljusa brödet
Category: Bröd
Description: martin johansson
---

#### Ingredienser

* 10 g (2 tsk) jäst
* 300 g (3 dl) kallt vatten
* 390 g (6.5 dl) vetemjöl
* 6-9 g (1-1.5 tsk) salt

#### Gör så här

Blanda ut jästen i vattnet. Tillsätt mjöl och salt. Rör kort tills allt har blandats ordentligt. Låt vila **30 minuter**.

vila och vika. Doppa handen i vatten och ta ett tag i degens kant med ena handen. Dra ut degen en aning och vik den in mot mitten. Ta ett nytt tag, dra i degen och vik in mot mitten på nytt. Fortsätt tills du kommit varvet runt. Det här momentet gör du totalt **tre gånger med 30 minuters** mellanrum. När du sträckt degen tredje och sista gången låter du den jäsa i ca **60 minuter**. 

Baka ut brödet. Strö rikligt med vetemjöl på en bakhanduk. Skrapa försiktigt degen ur bunken och dra ut den till en rektangel. Vik sedan in kanterna mot mitten, börja med långsidorna. (kortsidorna kan man vika in halvägs mot mitten om man vill ha ett lite längre bröd). Vänd brödet så att skarven hamnar nedåt. Vik ihop handduken till ett löst paket och låt jäsa i ungefär **60 minuter**. (Test: Gör ett märke med fingret i brödet. Stannar märket kvar så är degen färdigjäst)

Sätt på ugnen i god tid. *275 grader* med en plåt i mitten och en oöm plåt längst ner.
Vänd över brödet, med skarven uppåt, på ett bakplåtspapper som du lagt på en skärbräda eller en bricka. Låt papperet med brödet glida in på den heta plåten. Lägg några isbitar på den nedre plåten.

Efter **15 minuter** öppnar du luckan och vädrar lite. Fortsätt vädra ungefär var **5e minut**. Du kan när som helst sänka temperaturen om du tycker att brödet börjar få mycket färg. Efter **totalt 30-35 minuter** inne är brödet klart. Ta ut och låt svalna på galler.

Källa: Enklare bröd <http://maggiesmirakel.blogspot.se/2011/02/enkla-ljusa-brodet.html>
