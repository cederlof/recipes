Title: Svamprisotto 
Category: Middag
Description: risotto, svamp
---

4 pers

* 4 dl arborioris
* 1 liten gul lök, finhackad (jag råkade bara ha rödlök hemma vilket tyvärr missfärgade risotton något)
* 1 vitlöksklyfta, hackad
* 2 dl vitt torrt vin
* 1 dl torkade trattkantareller (som fått svälla i vatten, kan använda en del av vattnet som buljong sen)
* 1,5 l varm buljong (1,5 l vatten som får koka upp med tre buljongtärningar - gärna höns.)
* 75 g smör
* 2 dl riven god parmesanost
* Färsk timjan
* Svartpeppar och salt

Ta en stor stekpanna eller wokpanna och hetta upp olja eller smör. Fräs lök och vitlök och tillsätt sedan riset. Låt riset bli genomskinligt och häll sedan på vinet. Låt vinet koka in. Tillsätt sedan lite buljong i taget och låt koka in efter hand. Rör hela tiden i riset. Fortsätt tills riset är klart - det ska vara lite al dente men absolut inte hårt. Det tar ungefär 20 minuter - smaka om du är osäker. Tillsätt smörstekta kantareller, smör, parmesan och kryddor. Låt risotton vila i fem minuter innan servering.

Källa: <http://matamig.blogspot.se/2008/12/risotto-med-trattkantareller.html>
