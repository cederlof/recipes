Title: Världens godaste tomatsås
Category: Sås
Description: tomat, pasta
---

* 2 vitlöksklyftor
* 1 stor gul lök
* 1 dl olivolja
* 2 matskedar tomatpuré
* en nypa socker
* en näve färsk basilika
* en näve färsk persilja
* ett till två glas vitt vin (som skall ned i maten)
* En burk hela skalade tomater
* Parmesanost till serveringen

Börja med att hacka löken, och banka till vitlökarna med kniven. Häll i olivoljan i en kastrull och hetta upp, låt löken fräsa och när de är mjuka (låt dem inte bli bruna) och söta, strö över socker och glasera löken.

Låt det fräsa någon minut till (fortfarande får de inte bli bruna) och häll på burken med tomater. Drick vin och häll över ett till två glas vin i såsen direkt. Medan såsen kokar upp tillsätter du en nypa socker till, lite paprikapulver, halva basilikan och halva persiljan, lite vitlökspulver och tomatpuré.

Innan servering – häll i sista persiljan och basilikan. Smaka av om du behöver krydda mer, och servera med en stor mängd riven parmesan.


Källa: <http://gastroversum.se/varldens-godaste-tomatsas/>