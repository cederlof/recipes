Title: Hannas goda CHAI
Category: Indiskt
Description: fika, chai
---

(räcker till 4 koppar)

####Ingredienser

* 10-12 kardemummakapslar (Kardemummakärnor fungerar, men blir inte lika bra. Undvik malen kardemumma!)
* 10-12 kryddnejlikor (hela, ej malna)
* 1 kanelstång (eller två om de är små)
* En bit ingefära (helst färsk, men torkad fungerar)
* 4-6 påsar/msk starkt svart te (rekommenderar "PG-tips" som finns på de flesta större mataffärer!)
* 5 dl mjölk (/sojamjölk/laktosfri mjölk)
* 7 dl vatten
* 1-3 msk socker (kan förstås uteslutas, men blir inte samma grej)
* Några drag med svartpepparkvarnen (eriks tillägg)

####Gör såhär

1. Lägg kryddorna i en liten kastrull, häll på 2 dl vatten och låt koka upp
2. Stäng av plattan, men låt det fortsätta puttra på eftervärmen och stå kvar och dra ett tag (har du tid blir det bara godare av att dra några timmar, men ta i så fall ur ingefäran och kanelen som kan ge besk smak efter ett tag)
3. Koka upp en halvliter vatten och häll det över téet. Häll i kryddlagen (praktiskt kan vara att sila bort de hela kryddorna och lägga kardemumman och kryddnejlikorna som är över i en teklämma som får fortsätta ligga i téet ett tag till) Låt dra minst 5 minuter. Det ska bli starkt!
4. Värm en halvliter mjölk (i mikro eller kastrull), vispa i sockret och vaniljsockret.
5. Sila av teblad/tepåsar och häll ihop téet med den varma mjölken. Smaka och kolla så det är varmt, téigt, sött och kryddigt!
6. Drick!!!

Källa: <http://hannasochlovisasmat.blogspot.se/2014/01/indiska-veckan-lite-sotsaker-chai-och.html>
