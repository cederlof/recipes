Title: Kladdkaka
Category: Dessert
Description: kakao
---

* 100 g smör eller margarin
* 2 st ägg
* 2,5 dl strösocker
* 1 msk vaniljsocker
* 3 msk kakao
* 2 dl vetemjöl

#### Gör så här:

Sätt på ugnen på 175 grader.

Smält försiktigt smöret (eller margarinet) i en kastrull på spisen eller i en skål i mikron. Det kan vara bra att dela smöret i mindre bitar innan så går det fortare. I mikron kan ca 400 W vara lämplig effekt för att det inte ska skvätta smör.

Låt sedan det smälta smöret stå framme och svalna.

Vispa ägg och socker pösigt med elvisp.

Tillsätt vaniljsocker och kakao och vispa med lägsta hastigheten på elvispen.

Tillsätt mjölet. Tillsätt sist det smälta smöret. Vispa försiktigt till en jämn smet och häll smeten i en rund form som man kan smöra och bröa om man vill.

Grädda i 175 grader i ca **20 minuter** i mitten av ugnen. Om man vill ha en kladdigare kladdkaka så tar man kortare tid i ugnen.

När kladdkakan är färdiggräddad låter man den svalna och stå kallt tills den ska serveras.
