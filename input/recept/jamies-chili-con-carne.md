Title: Jamie Olivers chili con carne
Category: Middag
Description: jamie oliver, chili, nötfärs
---
*6 portioner*

####Ingredienser

* 2 st medelstora lökar 
* 2 st vitlöksklyftor 
* 2 st medelstora morötter 
* 2 st selleristjälkar 
* 2 st röda paprikor 
* olivolja 
* 1 tsk chilipulver 
* 1 tsk malen spiskummin 
* 1 tsk kanel 
* flingsalt och nymalen svartpeppar 
* 400 g kikärter på burk 
* 400 g röda kidneybönor på burk 
* 800 g krossade tomater på burk 
* 500 g nötfärs 
* ett litet knippe färsk koriander 
* 2 msk balsamvinäger 
* 400 g basmatiris 
* 500 g naturell yoghurt 
* 230 g färdig guacamole 
* 1 st lime 

####Gör så här

1. Skala och finhacka lök, vitlök, morot och selleri - bry dig inte om tekniken, bara hacka på tills allt är finhackat. Dela paprikorna på mitten, skär bort stjälkarna, kärna ur och hacka grovt.
2. Ta fram din största traktörpanna eller liknande och sätt den på medelvärme. Tillsätt två skvättar olivolja och alla hackade grönsaker. tillsätt chilipulver, spiskummin, kanel och en generös nypa salt och peppar. Stek i cirka **7 minuter**, tills allt har mjuknat och börjat få lite färg. Rör om varje halvminut.
3. Tillsätt de avrunna kikärterna, de avrunna kidneybönorna samt krossade tomater. Tillsätt färsen, dela eventuella klumpar med en träslev. Fyll en av de tomma tomatburkarne med vatten och häll det i pannan.
4. Nyp av korianderbladen och lägg dem i kylen. Skölj stjälkarna, finhacka och rör ner i maten. Tillsätt balsamvinäger och smaka av med en rejäl nypa salt och peppar.
5. Låt koka upp, sänk sedan värmen och koka sakta med locket på glänt i cirka **1 timme**, rör om då och då så att inget fastnar.

Servering: nykokt ris är perfekt till Chili con carnen. Lägg upp ris och chili i stora djupa tallrikar eller ställ fram allt på bordet och låt folk förse sig själva. Om du inte är sugen på ris är det lika gott med couscous till eller bara med ett stycka färska bröd med knaprig skorpa. Ställ fram små skålar med naturell yoghurt och limeklyftor på bordet och strö korianderbladen över chilin.

Källa: <http://www.recept.nu/jamie_oliver/varmratter/kottfars/jamie_olivers_chili_con_carne/>
