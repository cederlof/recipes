Title: Syndigt god porterstek
Category: Middag
Description: fransyska, rostbiff, innanlår, vilt, nöt, porter, nyår, festmat
---

Så enkel att göra och så god. Såsen är svart som synden och smaken härligt kraftig. Köttet kan vara av älg eller nöt. Innanlår, rostbiff eller fransyska.

8 port.

#### Ingredienser

* 1.6 kg stek, benfri
* 1 flaska Porter (33 cl)
* 1.5 dl kinesisk soja
* 1.5 dl outspädd svartvinbärssaft eller 3 dl madeira eller portvin
* 6 st svartpepparkorn
* 6 st krossade enbär
* 2 tsk timjan, torkad
* 2 st stora vitlöksklyftor
* 1 st stor gul lök i klyftor
* 2 st köttbuljongtärningar eller motsvarande mängd fond

Såsen (det viktigaste)

* 8 dl sky
* 5 msk vetemjöl
* 2 dl grädde (valfri procent men kokbar)

Om såsen blir för ljus - använd sockerkulör, den ska vara riktigt mörk.

#### Tillagning

1. Välj en gryta där köttet kommer att ligga "lite trångt".
2. Klyfta löken och dela vitlöken. Lägga alla ingredienser utom köttet i grytan och koka upp.
3. Lägg ner köttet och småkoka/sjud i ca 30 minuter. Vänd på köttbiten.
4. Om du har en köttermometer för kokning så stick in den i tjockaste delen av köttet. Annars kan du räkna med drygt 1,5 timmar tills temperaturen i köttet är 70-75 grader.
5. Låt köttet kallna i sitt spad. Minst 30 minuter, men gärna över natten. Man kan också servera den direkt, men det där med att kyla den är enligt ursprungsreceptet.
6. Sila ner skyn i en stor kastrull - det ska bli MYCKET sås! Späd med vatten om det behövs så det blir 8 dl.
7. Red med grädde/mjölblandning och koka sakta i 3-5 minuter. Någon kryddning behövs inte - den smakar massor!
8. Skiva köttet ganska tunt, lägg i ett varmt djupt fat och häll på den heta såsen.
9. Färdigt att servera!

Serveringsförslag: Ugnsstekta potatisklyftor är perfekt till. Annars hemmagjort potatismos eller vanlig kokt potatis. Gärna stekta smålökar (sockra lite på dem när du steker så blir de vackra). Sockerärter, haricot verts mm passar också till. Och lite gelé. 

Källa: https://www.kokaihop.se/recept/porterstek
