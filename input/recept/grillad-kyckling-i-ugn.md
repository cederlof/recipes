Title: Grillad kyckling i ugn med örter och grönsaker
Category: Middag
Description: kyckling, fetaost, sås, grönsaker, meny
---

Kycklingklubbor eller kycklingdelar grillade i långpanna med timjan, vitlök, citron och lök. 
Förslag på tillbehör till de grillade kycklingdelarna är ugnsrostad potatis, morot, zucchini, paprika och oliver samt en kall sås gjord med frisk grekisk matyoghurt blandad med salt fetaost. 

####Ingredienser

* 4 st kycklingklubbor, stora färska eller en hel färsk kyckling som du delar i bitar.
* 1 tsk torkad timjan
* 0,5 tsk torkad rosmarin
* 4 msk olivolja
* 0,5 tsk salt
* 2 krm vitpeppar
* 2 rödlökar
* 4 vitlöksklyftor
* 0,5 citron


Ugnsrostade grönsaker

* 0,5 dl olivolja
* 8 fasta potatisar med fint skal, ex. deliktesspotatisar
* 1 zucchini, i bitar
* 1 gul paprika
* 2 morötter
* 1 dl svarta kalamata oliver med kärnor (valfritt)
* 1 purjolök
* 0,5 tsk salt
* 2 krm nymalen svartpeppar

FETAOSTSÅS ATT SERVERA TILL ÖRTKYCKLINGEN

* 5 dl grekisk matyoghurt
* 200 gram fetaost, gärna den mjuka sorten
* Nymalen svartpeppar

####Tillagning:
Sätt ugnen på 200 grader.
Stycka kycklingen i bitar om du köpt hel kyckling. Dela lår. Lägg kycklingdelarna i en långpanna.
Tillsätt timjan, rosmarin, olivolja, salt och peppar.
Skala och klyfta rödlök och tillsätt den. Skala och grovhacka vitlök och tillsätt den.
Dela citronen och pressa över kycklingen. Rör om.
Grilla kycklingen i övre delen av ugnen i ca 45 minuter.

POTATISTILLBEHÖR: Putsa potatisen (skala den om den har fult skal), dela dem på mitten och lägg i en långpanna med olivolja.
Skölj och skär zucchini och paprika i grova bitar 3x3 cm stora ungefär.
Skala morötter och skär i grova bitar.
Dela och skölj purjolöken. Skär i grova bitar och lägg i pannan.
Tillsätt salt, oliver och vitpeppar och blanda runt.
Sätt in potatis och grönsaker i ugnen under kycklingen tills kycklingen är klar. Minst dock 30 minuter. Känn om potatisen är mjuk. Du kan byta plats på potatistillbehör och kyckling. Den översta platsen blir maten brynt överst först. Så varva lite efterhand som maten får färg.

FETAOSTSÅS: Mixa eller smula, hacka ner fetaosten i yoghurten. Klart - detta är världens enklaste sås. Om du vill smakar du av med lite svartpeppar, citronsaft, olivolja och salt.
Servera den grillade kycklingen förslagsvis med de rostade potatis- och grönsakerna samt fetaostsåsen.

Källa: <http://receptfavoriter.se/recept/grillad-kyckling-i-ugn-med-oerter-och-groensaker.html>
