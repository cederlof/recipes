Title: Grillad paprika i vinäger
Category: Meze
Description: meze, paprika
---
---

* 4 paprikor ex. en röd, gul och en grön eller bara röda
* 1 klyfta vitlök
* 2-4 msk olivolja
* 2 msk balsamvinäger
* 2 krm salt
* 1 krm vit- eller svartpeppar

Tänd grillen eller sätt ugnen på 225 grader vanlig ugnsvärme. Du kan också steka eller grilla i panna.
Skölj paprikorna.
Skär av sidorna kanterna på paprikorna samt botten.
Lägg i en skål och blanda med olivolja, pressad vitlök, salt och peppar.
Grilla paprikorna som du önskar: På grillen: grilla dem på varje sida ca 5 minuter. Lägg sedan gärna i lite folie och låt dem bli mjuka i ca 15 minuter eller sänk värmen på grillen.

I ugnen: Lägg paprikorna i en ugnsform och stek i ugnen i 20 minuter. Ta ut och vänd dem efter halva tiden.

I stek- eller grillpanna: Bryn paprikorna i fem minuter på varje sida och låt sedan steka klart på lägre värme ca 20 minuter, gärna övertäckta.
Utan skinn: om du grillar paprikasidor eller hela paprikor nästan helt svarta på skinnsidan så kan man sedan lätta dra av skinnet när de svalnat. Då får paprikorna en rostad smak. Lägg över de svartgrillade paprika eller hela paprikorna i en bunke och täck med plastfolie samt låt svalna. Pilla sedan bort skinnet. Du kan också skölja dem i kallt vatten och dra av skinnet.
Lägg de grillade paprikasidorna hela eller strimlade i en skål och blanda med lite mer olivolja, balsamvinäger, gourmetsalt och nymalen svartpeppar.